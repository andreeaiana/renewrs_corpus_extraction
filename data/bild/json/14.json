{"news_outlet": "bild", "provenance": "https://www.bild.de/politik/ausland/politik-ausland/intervista-con-la-capitana-della-sea-watch-rackete-63306848.bild.html", "query_keywords": ["migrant", "migration"], "creation_date": "15.07.2019", "last_modified": "16.07.2020", "crawl_date": "27.11.2020", "author_person": ["PAUL RONZHEIMER E GIORGOS MOUTAFIS (FOTO)"], "author_organization": [], "news_keywords": ["Politik-Ausland", "Rackete Carola", "Salvini Matteo", "Italien"], "content": {"title": "INTERVISTA CON LA CAPITANA DELLA SEA-WATCH RACKETE", "description": "Signora Rackete, la BILD ha scritto quanto segue su di Lei: \u201eDelinquente o esempio?\u201c Secondo Lei quale affermazione \u00e8 corretta?", "body": {"": ["Chi vuole andare da Carola Rackete (31) dovrebbe fare attenzione anche agli aspetti climatici. \u201cPer favore viaggiate nel rispetto dell\u2019ambiente\u201d comunica tre giorni prima dell\u2019incontro in un luogo nelle Alpi che vuole tenere segreto. Noi prenotiamo anche un bilancio climatico (15 Euro a tratta) in pi\u00f9 poich\u00e9 con il treno ci avremmo messo 11 ore e 44 minuti.", "\u201eE\u2018 bello vedervi\u201c, dice l\u2019attuale capitana tedesca pi\u00f9 celebre al mondo, \u00e8 a piedi nudi quando la incontriamo nel giardino della sua dimora. Ci sediamo su una pietra con vista montagna, parliamo di salvataggio in mare, di Salvini \u2013 e perch\u00e9 lei \u00e8 del parere che dovremmo prenderci cura anche dei profughi del clima.", "BILD: signora Rackete, la BILD ha scritto quanto segue su di Lei: \u201eDelinquente o esempio?\u201c Secondo Lei quale affermazione \u00e8 corretta?", "Carola Rackete: \u201eSono convinta che abbiamo agito nel rispetto della legge. Esiste la legge marittima di soccorrere le persone in mare. E\u2019 come nel caso di un incidente stradale nel quale ovviamente dobbiamo prestare il nostro aiuto. Inoltre la legge dice: Dovevamo portare le persone al porto sicuro pi\u00f9 vicino \u2013 e questo \u00e8 Lampedusa! Non ci sono porti sicuri n\u00e9 in Libia, n\u00e9 in Tunisia.\u201d", "Quindi Lei si vede come un esempio?", "Rackete: \u201eCi sono migliaia di persone che aiutano i profughi e che agiscono in maniera esemplare, nel mio caso i mass media si sono semplicemente focalizzati su di me, cosa che non avrei mai voluto. Cosa mi fa piacere: Ci sono sempre pi\u00f9 persone nella societ\u00e0 che non accettano l\u2019ondata di destra ma che vogliono opporsi a tutto questo.\u201d", "Ma perch\u00e8 doveva attraccare proprio in Italia. Ha dato l\u2019impressione di voler provocare Salvini.", "Rackete: \u201eNo, il tutto nasce semplicemente dal diritto marittimo! E\u2019 assurdo che adesso i politici dicono che noi avremmo dovuto portare i profughi in Libia o in Tunisia. Avremmo commesso un reato poich\u00e9 l\u00ec non ci sono le procedure per i richiedenti asilo! Quando ci sono stati i primi problemi con l\u2019Italia, abbiamo contattato Malta, la Francia e la Spagna \u2013 e ottenuto tutte risposte negative. Alla fine ho dovuto reagire poich\u00e9 la situazione a bordo era drammatica e poich\u00e9 sarebbero potute morire delle persone.\u201d", "Non sono solo i politici italiani a dire che ha violato la legge entrando nel porto. Avrebbe messo a rischio la vita dei militari italiani speronando l\u2019imbarcazione.", "Rackete:\u00a0\u201eCirca la presunta violazione della legge giudicher\u00e0 la giustizia; io la vedo diversamente e ascolto molti che mi danno ragione. Per quanto riguarda l\u2019incidente, nessuno era in pericolo di vita, si \u00e8 trattato di una piccola collisione tecnica. Anche a tal riguardo non dovrebbero giudicare i politici, bens\u00ec gli esperti. In generale, si sarebbe potuta evitare tutta quella concitazione se l\u2019Italia ci avesse sostenuto. La pressione a bordo era enorme perch\u00e9 le persone semplicemente non ne potevano pi\u00f9. Perci\u00f2 abbiamo dovuto agire.\u201c", "Con la sua comparsa ha aumentato notevolmente le chance di Salvini di diventare presto il premier italiano?", "Rackete:\u00a0\u201eIl tema dei salvataggi in mare polarizza, ma di questo non siamo responsabili, noi vogliamo solo salvare vite umane. In Europa la sterzata a destra \u00e8 avvenuta gi\u00e0 da tempo. Penso che ci\u00f2 di cui si ha bisogno sia l\u2019attenzione del centro della societ\u00e0. Dovrebbe essere chiaro a tutti che qualcuno viene arrestato perch\u00e9 vengono salvate delle persone. \u00c8 inaccettabile.\u201c", "Tuttavia, al centro della societ\u00e0 ci sono anche molti che dicono: l\u2019Europa non pu\u00f2 accogliere ancora pi\u00f9 migranti! Qual \u00e8 il suo limite personale per l\u2019accoglienza?", "Rackete:\u00a0\u201eL\u2019asilo non conosce limiti. \u00c8 necessario osservare chiaramente i fatti: al momento parliamo di numeri molto piccoli, ma la situazione diventer\u00e0 pi\u00f9 difficile. Il crollo del sistema climatico provoca migranti climatici che naturalmente dobbiamo accogliere. In alcuni paesi dell\u2019Africa, a causa dei paesi europei ricchi e industrializzati, viene distrutta la base alimentare. Nel dibattito si dovrebbe sempre distinguere tra profughi e migranti economici, ma ora arriviamo a un punto in cui c\u2019\u00e8 una \u2018forced migration\u2019, dunque una migrazione causata da fattori esterni come il clima. A quel punto non abbiamo pi\u00f9 scelta e non possiamo semplicemente dire che non vogliamo le persone. \u00c8 anche responsabilit\u00e0 dell\u2019Europa.\u201c", "Perch\u00e9 la Germania dovrebbe essere responsabile per l\u2019Africa?", "Rackete:\u00a0\u201eLa Germania e altri Stati europei hanno ancora una responsabilit\u00e0 storica derivante dall\u2019epoca coloniale per le condizioni dell\u2019Africa. Gli odierni rapporti di potere sono stati determinati dall\u2019Europa. L\u2019Europa sfrutta l\u2019Africa: da qui parte la spirale che conduce alla fuga. Perci\u00f2 vi \u00e8 una responsabilit\u00e0 storica nell\u2019accogliere i profughi che a causa dei rapporti di potere o anche della situazione climatica non possono pi\u00f9 vivere nei loro paesi. Gi\u00e0 oggi il tema della migrazione climatica \u00e8 grande. Sull\u2019imbarcazione avevamo persone provenienti da dieci paesi. In Bangladesh la situazione \u00e8 particolarmente grave, ma anche nel Pacifico dove le isole vengono sommerse o nel deserto dell\u2019Africa. Dobbiamo aspettarci ancora tanto altro di cui oggi nessuno vuole parlare.\u201c", "Cosa ne \u00e8 delle persone che in questo momento in Libia pianificano una traversata?", "Rackete:\u00a0\u201eColoro che sono in Libia devono partire subito verso un paese sicuro! Sentiamo di un mezzo milione di persone che sono nelle mani dei trafficanti di vite umane o nei lager libici che dobbiamo portare fuori. Li dovremmo aiutare subito con una traversata sicura verso l\u2019Europa. Devono arrivare in un paese sicuro, questo l\u2019ha detto anche la Cancelliera. Non dice per\u00f2 come deve avvenire, questo \u00e8 il problema. Il dibattito sui numeri dei profughi \u00e8 in parte assurdo: il numero di persone che abbiamo accolto \u00e8 sempre esiguo al confronto con il Libano, la Giordania o altri paesi africani. \u00c8 necessario spiegare meglio e non cedere il tema ai partiti populisti di destra.\u201c", "Qual \u00e8 il limite per l\u2019accoglienza in Europa?", "Rackete:\u00a0\u201eNon vedo alcun limite, sarebbe insensato dare dei numeri. \u00c8 chiaro che, oltre ad accogliere i profughi, dobbiamo anche offrire maggiore aiuto in Africa affinch\u00e9 il cambiamento climatico non si rafforzi ulteriormente come motivo di fuga. Dobbiamo azzerare l\u2019emissione di CO2. Vivere nel rispetto dell\u2019ambiente aiuta anche le persone in Africa, dove il cambiamento climatico \u00e8 pi\u00f9 evidente che in Europa. Non possiamo continuare a riscaldare la Terra.\u201c", "A lei si rimprovera il fatto che i salvataggi in mare stimolino soltanto le persone a mettersi sulle barche.", "Rackete:\u00a0\u201eDia un\u2019occhiata alle statistiche, non vi \u00e8 alcuna prova di questo tipo. Gli unici numeri chiari dimostrano che muoiono pi\u00f9 persone se vi sono meno barche di salvataggio nel Mediterraneo.\u201c", "Nel complesso, tuttavia, il numero dei morti si \u00e8 ridotto notevolmente in confronto agli anni precedenti.", "Rackete:\u00a0\u201eS\u00ec, perch\u00e9 possono partire meno persone. Vengono trattenute nei carceri in Libia o fermate gi\u00e0 nel Sahara. L\u2019UE paga una guarda costiera libica che \u00e8 coinvolta nel traffico umano. Conducono i profughi in lager in cui dominano condizioni simili a quelle dei campi di concentramento. Con il denaro UE finanziamo milizie e bande di assassini.\u201c", "Cosa le hanno detto i profughi riguardo a ci\u00f2 che hanno subito?", "Rackete:\u00a0\u201eOgnuno ha una storia del tutto personale. C\u2019\u00e8 gente che \u00e8 stata bagnata ripetutamente con l\u2019acqua per subire scosse elettriche. Ci sono persone che sono state abusate sessualmente e tenute come schiavi. Tantissimi di loro sono fortemente traumatizzati.\u201d", "In autunno nell\u2019est della Germania ci saranno le elezioni per i parlamenti dei Land. Se l\u2019AfD arriva al primo posto, questo risultato sar\u00e0 legato ai dibattiti come quello di ora sulla sua persona che vengono strumentalizzati dalla destra?", "Rackete:\u00a0\u201eNon vedo alcuna nostra responsabilit\u00e0. Le persone possono riflettere da sole su chi votare. Il problema sono soprattutto gli astenuti. Il centro deve posizionarsi in modo chiaro impedendo la sterzata a destra!\u201c"], "\u201eIn realt\u00e0 vorrei lavorare nel campo dell\u2019ecologia\u201c": ["Come possono essere riconciliate le parti divise in Germania?", "Rackete:\u00a0\u201e\u00c8 estremamente difficile perch\u00e9 con la questione ecologica tutto diventa ancora pi\u00f9 complesso. Si deve porre fine alla disparit\u00e0, questo sarebbe un primo passo.\u201c", "Salir\u00e0 di nuovo a bordo per salvare profughi?", "Rackete:\u00a0\u201eIn realt\u00e0 vorrei lavorare di nuovo nel campo dell\u2019ecologia, ma se vi \u00e8 un bisogno impellente, pu\u00f2 darsi. Ora voglio prima di tutto superare il procedimento legale. Dopodich\u00e9 vedremo.\u201c", "Cosa vuole ottenere con la sua denuncia contro Salvini?", "Rackete:\u00a0\u201eRitengo che non si debba accettare tutto. Ha diffuso delle menzogne e voglio che debba eliminare queste menzogne da Twitter e Facebook; che un giudice gli dica: \u2018Non pu\u00f2 affermare mai pi\u00f9 qualcosa del genere!\u2019\u201c"]}}, "recommendations": ["https://www.bild.de/politik/inland/politik-ausland/rackete-im-bild-interview-wir-muessen-klima-fluechtlinge-aufnehmen-63280720.bild.html", "https://www.bild.de/politik/international/politik-inland/sea-watch-in-italy-interview-with-sea-rescue-captain-rackete-63303634.bild.html", "https://www.bild.de/politik/international/bild-international/no-german-troops-to-syria-germany-stuck-in-denial-opinion-63172426.bild.html", "https://www.bild.de/politik/international/politik-ausland/interview-with-jean-claude-juncker-how-was-that-with-the-greeks-62137062.bild.html"]}